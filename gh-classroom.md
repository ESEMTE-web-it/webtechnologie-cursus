# Oefeningen via GitHub Classroom

Voor de oefeningen maken we gebruik van **GitHub Classroom**.  
Via [deze link](https://classroom.github.com/classrooms/5469721-webtechnologie-25-26-regulier-traject) kan je lid worden van de klas.

Per labo wordt er automatisch een **individuele repository** voor jou aangemaakt.  
Zowel jij als de lectoren van dit vak hebben toegang tot deze repo.

## Waarom werken we zo?
- Je leert al doende met **git** werken.
- Je oefeningen staan veilig online: je hebt altijd een **back-up**.
- De lectoren kunnen je oefeningen makkelijk **nakijken** bij problemen.
- Je kan je **evolutie** zien doorheen de labo’s via de commit history.

## Wat heb je nodig?
- Een **GitHub-account** (gratis).
- Git op je laptop geïnstalleerd, of een tool zoals **GitHub Desktop** of **VS Code** met ingebouwde git-ondersteuning.

## Hoe werkt het per labo?
1. Je krijgt voor elk labo een link naar je eigen repo.
2. Deze repo is **privé**: enkel jij en de lectoren hebben toegang.
3. Je **clone’t** de repo naar je laptop, maakt de oefeningen, en **push’t** je werk terug naar GitHub.

## Verwachtingen
- Maak **regelmatig commits** in plaats van alles in één keer te uploaden.
- Gebruik **duidelijke commit messages**.
- Zorg dat je je werk tijdig pusht

## Handige weetjes
- Je kan je repo altijd opnieuw **clonen** op een andere computer.
- Je kan je vooruitgang zien via de **commit history**.
- Bij vragen of problemen: contacteer de lector of gebruik het afgesproken communicatiekanaal.