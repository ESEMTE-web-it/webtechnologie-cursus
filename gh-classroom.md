# Hoe werken we in de labo's?

## Stap 1: Start via GitHub Classroom
Voor elk labo krijg je een **GitHub Classroom-link**.  
Bovenaan de labo-opdracht zal je altijd een link vinden om je **eigen repository** voor dat labo aan te maken.

Deze repo is **privÃ©**: enkel jij en de lectoren hebben toegang.

### Waarom werken we zo?
- Je leert al doende werken met **git**.
- Je oefeningen staan veilig online als **back-up**.
- De lectoren kunnen je werk makkelijk **nakijken** bij vragen of problemen.
- Je ziet je **evolutie** in de commit history.

### Wat heb je nodig?
- Een gratis **GitHub-account**.
- **Git** op je laptop, of een tool zoals **GitHub Desktop** of **VS Code** (heeft ingebouwde git-ondersteuning).

---

## Stap 2: Voor je start
- Installeer **Visual Studio Code** en de nodige extensies (zie hoofdstuk [IDE](/ide.md)).
- Maak op je computer een mapje (bv. `webtechnologie`).
- **Clone je GitHub Classroom-repo** in dit mapje.

---

## Stap 3: Tijdens het labo
1. Open **Visual Studio Code** en selecteer de **map van het labo dat je wil maken** (de map die je gecloned hebt).
2. Start de **Live Server-extensie** via de knop *Go Live*.
3. Open het HTML-bestand in je browser.
   > Tip: meestal vind je dit op `http://localhost:5500` (het poortnummer kan verschillen).
4. Volg de instructies van de oefening.
5. Maak **regelmatig commits** en **push** je werk naar GitHub.

---

## Verwachtingen
- Maak **regelmatig commits** (bv. na elke oefening of belangrijke wijziging).
- Gebruik **duidelijke commit messages**.
  > Voorbeeld: `Oefening 3 afgewerkt` is beter dan `update`.
- Push je werk **op tijd**.

---

## Handige weetjes
- Je kan je repo altijd opnieuw **clonen** op een andere computer.
- Je vooruitgang is zichtbaar in de **commit history**.
- Bij vragen of problemen: contacteer de lector of gebruik het afgesproken communicatiekanaal.
